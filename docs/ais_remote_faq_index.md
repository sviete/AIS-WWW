---
title: Pilot FAQ
sidebar_label: Pilot FAQ
id: ais_remote_faq_index
---


W przypadku problemów z działaniem pilota, proszę zapoznać się z instrukcją poniżej, jak rozwiązać najczęstsze problemy.


## Sprawdź baterie


Pilot do działania potrzebuje 2 baterii AAA. Upewnij się, że baterie są poprawnie zamontowane oraz sprawdź, czy po naciśnięciu przycisku, w pilocie świeci się czerwona dioda (w górnej części pilota)- czy jest poprawne zasilanie z baterii.

:::tip Wskazówka
Pilot podczas używania pobiera mniej niż 10mA prądu z baterii. Gdy nie jest używany, zużywa mikroamper (czyli prawie nie pobiera żadnego prądu). Jest to zgodne z Europejskim standardem "Energy Star".  
:::


## Sprawdź, czy klucz sprzętowy USB (dongle) jest włożony poprawnie do portu USB


Pilot komunikuje się z urządzeniem za pomocą adaptera/klucza sprzętowego USB (z angielskiego dongle). Upewnij się, że klucz jest poprawnie włożony do portu USB, dla pewności przełóż go do innego portu i spróbuj ponownie.



## Sprawdź, czy klucz sprzętowy USB (dongle) jest sparowany z pilotem


Klucze USB są fabrycznie parowane z pilotami. Możesz też samodzielnie wykonać parowanie - w tym celu wykonaj poniższą instrukcję:

:::important informacja
Naciśnij przycisk **PG-** i jednocześnie przycisk **V-** (dwa przyciski na samym dole pilota). Gdy górna dioda zacznie szybko migać na czerwono, puść przyciski i włóż klucz USB do urządzenia. Dioda powinna się po chwili wyłączyć, co oznacza, że urządzenia są sparowane.  
:::

## Sprawdź, czy pilot działa w poprawnym trybie

Gdy masz podłączony monitor do urządzenia  i chcesz sterować pilotem jak myszką - włącz tryb sterowania na monitorze.
Gdy masz podłączone do urządzenia tylko głośniki i chcesz sterować urządzeniem bez monitora - włącz tryb sterowania bez monitora.

![Pilot do asystenta](/img/en/remote/remote_change_mode.png)


## Mikrofon nie działa poprawnie

Mikrofon na pilocie jest włączony tylko wtedy, gdy trzymasz wciśnięty przycisk mikrofonu. Gdy go puścisz, to mikrofon jest automatycznie wyłączany.
Żeby powiedzieć komendę, wciśnij i przytrzymaj przycisk mikrofonu, poczekaj na sygnał "biip" oznaczający, że mikrofon jest włączony, a następnie powiedz komendę i zwolnij przycisk mikrofonu.

Jeżeli robisz to poprawnie i nadal nie działa, to sprawdź, czy klucz sprzętowy USB jest włożony poprawnie do portu USB.
