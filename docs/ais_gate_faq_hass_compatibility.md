---
title: "Kompatybilność z Home Assistant"
sidebar_label: Kompatybilność z Home Assistant
---

## Home Assistant++

Jedną ze składowych systemu Asystent domowy jest platforma Home Assistant.
Do tej platformy dodaliśmy oczywiście sporo naszego kodu, serwisów i konfiguracji, dzięki czemu możesz od razu sterować urządzeniem za pomocą komend głosowych oraz pilota radiowego.

**Regularnie pobieramy najnowszą stabilną wersję Home Assistant, testujemy ją na urządzeniu i informujemy Cię (także głosowo poprzez Asystenta) o udostępnionej aktualizacji, którą możesz pobrać i zainstalować jednym kliknięciem (możesz też włączyć funkcję automatycznej aktualizacji), by mieć zawsze najnowsze funkcjonalności oraz poprawki zapewniające bezpieczeństwo i stabilność działania systemu.**


## Harmonogram wydań Asystenta domowego

![Kalendarz wydań](/img/en/faq/release_calendar.png)

Harmonogram wydań naszego Asystenta domowego powiązany jest z harmonogramem wydań Home Assistant.
Gdy Home Assistant wydaje wersję, to łączymy nowy kod Home Assistant z naszym (merge) i wydajemy w kanale beta. W kanale tym wykonujemy testy systemu na naszych bramkach, dodajemy nasze kody i poprawki, a gdy wszystko stablinie działa przez kilka tygodni to taką wersję oficjalnie wydajemy. W tym czasie Home Assistant wydaje kolejną wersję, którą znowu łączymy do kanału beta itd.

Jak widać z powyższego diagramu, takie podejście do wydań powoduje, że jesteśmy jedną wersję "do tyłu" w stosunku do Home Assistant. Jest to zamierzone, ponieważ naszym celem jest stworzenie bardzo stabilnej wersji produkcyjnej, która nie wymaga poprawek.

Jeśli chcesz szybciej uzyskać dostęp do nowych funkcji, ale nie przejmujesz się ryzykiem wystąpienia okazjonalnego błędu, możesz w każdej chwili przełączyć się na kanał beta, w którym mamy zawsze najnowsze wydanie Home Assistant.
