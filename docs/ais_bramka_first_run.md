---
title: "Główne menu systemu"
sidebar_label: Główne menu systemu
---

## Aplikacja na TV lub monitorze

Po każdym uruchomieniu bramki na telewizorze lub monitorze podłączonym do bramki (za pomocą złącza HDMI), zobaczysz następujące główne menu systemu. Możesz nawigować po ekranie menu za pomocą pilota radiowego, myszki lub klawiatury.

![Główne menu](/img/en/bramka/bramka_start_menu.png)

## Tryby działania bramki i pilota

Bramka może być użytkowana w dwóch trybach:

- **Z monitorem** (sterowanie na monitorze) - pilot działa jak myszka, którą możesz wybierać opcje na monitorze i je uruchamiać klikając.
- **Bez monitora** (z dołączonym głośnikiem) - pilot pozwala na nawigowanie po menu Asystenta domowego oraz wybieranie/uruchamianie pozycji. Informacje zwrotne przekazywane są przez Asystenta w formie komunikatów głosowych.

:::tip podpowiedź
Bez względu na wybrany tryb, przycisk mikrofonu w pilocie zawsze działa tak samo - uruchamia mikrofon, by umożliwić wysłanie komendy głosowej do wykonania lub pytania do Asystenta.
Pomiędzy trybami zawsze możesz przełączać się za pomocą górnego klawisza po lewej stronie na pilocie radiowym lub klawisza `esc` w klawiaturze podłączonej do bramki.
:::

### Sterowanie bez monitora

W trybie sterowania bez monitora pilot pozwala na nawigowanie po menu Asystenta domowego oraz łatwe sterowanie wbudowanym odtwarzaczem.
Informacje zwrotne przekazywane są przez Asystenta w formie komunikatów głosowych.

![Sterowanie bez monitora](/img/en/bramka/bramka_start_menu_off_screen.png)

### Sterowanie na monitorze

Jeżeli nie posiadasz komputera ani innego urządzenia z przeglądarką internetową, to możesz dokończyć konfigurację na bramce w trybie sterowania na monitorze.
W tym celu wystarczy, że uruchomisz przeglądarkę na bramce:

![Przeglądarka na bramce](/img/en/bramka/bramka_start_menu_browser.png)

Automatycznie uruchomi się strona startowa aplikacji Asystent domowy i kreator [Początkowej konfiguracji Asystenta domowego - dodanie konta właściciela](/docs/ais_bramka_first_run_step_account).

Najwygodniej jednak jest uruchomić w przeglądarce internetowej na komputerze lokalny adres bramki (który jest wyświetlany w aplikacji):

![Sterowanie bez monitora](/img/en/bramka/bramka_start_menu_app_url.png)

i zdalnie wykonać dalsze kroki -> [Początkowej konfiguracji Asystenta domowego - dodanie konta właściciela](/docs/ais_bramka_first_run_step_account).
