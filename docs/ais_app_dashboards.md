---
title: "Pulpity nawigacyjne"
sidebar_label: Pulpity nawigacyjne
---

Możesz tworzyć wiele konfiguracji interfejsu i zapisywać je jako "Pulpity nawigacyjne".

Ta funkcjonalność pozwala na dostosowanie pulpitu do preferencji użytkownika oraz do możliwości urządzenia, na którym pulpit będzie prezentowany.
Czyli możesz mieć pulpit z głównym układem (automatycznie generowanym), do wyświetlania w przeglądarce na desktopie, pulpit prezentujący wykresy na TV podłączonym do bramki, osobny pulpit dla dzieci, specjalny na tablet, który jest na ścianie, inny na telefonie, osobny z bardziej kolorowym tematem dla żony ;-) itp.

![Przejście do konfiguracji pulpitów](/img/en/frontend/configure_dashboards.png)

Każdy pulpit można również dodać do paska bocznego menu, z własnym tytułem i ikoną. Ponadto możliwe jest ograniczenie dostępu do pulpitu nawigacyjnego tylko dla użytkowników z rolą administratora.

## Zarządzanie pulpitami

Do konfiguracji pulpitów przechodzimy z głównego menu, wybierając opcję "Konfiguracja" a następnie "Dashboardy Lovelace":

![Przejście do konfiguracji pulpitów](/img/en/frontend/menu_go_to_configure_dashboards.png)

Następnie, żeby dodać nowy pulpit, naciskamy ikonkę "plus" po prawej stronie na dole i wypełniamy formatkę:

![Dodanie nowego pulpitu](/img/en/frontend/configure_dashboards_add_new.png)


Po utworzeniu pulpitu, możemy go ustawić jako domyślny na urządzeniu:

![Wybranie pulpitu jako domyślnego na urządzeniu](/img/en/frontend/configure_dashboards_select_as_default.png)


## Przejście do pulpitu

Do pulpitu przechodzimy klikając w jego ikonkę w menu po lewej stronie lub poprzez wklejenie adresu URL pulpitu do pola wyszukiwania w przeglądarce.

![Wybranie pulpitu](/img/en/frontend/configure_dashboards_select_to_edit.png)
