---
title: "Podłączenie bramki"
sidebar_label: Podłączenie
---

## Zawartość opakowania

W pudełku znajdziesz bramkę oraz niezbędne akcesoria:

 * Bramka
 * Zasilacz
 * Kabel HDMI
 * Pilot radiowy z mikrofonem + dongle (klucz sprzętowy USB)

![AIS dom DEV2](/img/en/bramka/bramka_full.jpg)


## Gniazda dostępne w urządzeniu

Na tylnym panelu, licząc od lewej strony, znajdują się kolejno następujące porty: zasilanie, SPDIF, HDMI, LAN, AV

![AIS DEV2 First run](/img/en/bramka/first_run_2.jpeg)

Z boku urządzenia mamy 2 porty USB (1x OTG, 1x USB 3.0) oraz gniazdo karty pamięci TF

## Podłączenie bramki

### TV lub monitor

Podłącz bramkę do telewizora lub monitora za pomocą kabla HDMI, następnie podłącz do zasilania.


![AIS DEV2 First run](/img/en/bramka/first_run_2_1.jpeg)

### Ethernet lub WiFi

Żeby połączyć bramkę z Internetem możesz użyć kabla ethernet lub sieci WiFi.


### Pilot radiowy z mikrofonem

Połącz do gniaza USB: [pilot radiowy zdalnego sterowania z mikrofonem](/docs/ais_remote_index).


### Wbudowany chip NFC

W prawym, dolnym rogu obudowy znajduje się wbudowany tag NFC, który ma domyślnie zaprogramowany unikalny identyfikator Twojej bramki. Jeśli Twój telefon posiada NFC, to możesz w ten sposób szybko i łatwo połączyć się z bramką z naszej darmowej aplikacji AIS dom (bez potrzeby wpisywania adresu bramki).


![AIS DEV2 First run](/img/en/bramka/first_run_3.jpeg)


## Zdalne połączenie z bramką

Możesz połączyć się z bramką używając naszej darmowej aplikacji na platformę Android lub dowolnej przeglądarki internetowej.

Jeśli posiadasz telefon z systemem Android, to możesz pobrać aplikację AIS dom z Google Play lub zainstalować ją po zeskanowaniu aparatem kodu QR z plakietki znamionowej znajdującej się na spodzie urządzenia.

![AIS DEV2 First run](/img/en/bramka/first_run_4.jpeg)
