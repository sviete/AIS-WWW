---
title: "Sterowanie bez monitora"
sidebar_label: Sterowanie bez monitora
---

## Wprowadznie

W tym trybie można sterować całym systemem za pomocą dedykowanego menu zorganizowanego w sposób umożliwiający szybką nawigację pilotem do każdego elementu systemu. Informacja zwrotna o wybranej pozycji oraz aktualnym statusie elementów systemu przekazywana jest głosowo.

![Pilot do asystenta](/img/en/remote/remote_off_tv_mode.png)


:::tip Wskazówka
Sterowanie bez monitora to wygodniejszy sposób na korzystanie z systemu Asystent domowy. Aplikację webową dostępną na bramce łatwiej jest obsługiwać z przeglądarki na komputerze, w ten sposób wykorzystamy też, pełne możliwości pilota sterując audio. Asystent domowy od początku zaprojektowany został jako podstawa dla inteligentnego głośnika AI-Speaker. Tryb sterowania bez monitora będzie domyślnym trybem, gdy zakończymy wersję developerską i zaczniemy produkować głośnik.
:::

W trybie `Sterowanie bez monitora` prezentujemy na ekranie kilka informacji w trybie tylko do odczytu - użytkownik nie może w nie kliknąć. Pilot w tym trybie ma specjalne menu umożliwiające łatwe nawigowanie po systemie.

![Sterowanie bez monitora](/img/en/bramka/bramka_start_menu_off_screen.png)


## Dedykowane menu


Nawigowanie po systemie w tym trybie jest intuicyjne, najpierw wybierz jedną z czterech głównych grup:

- Mój dom
- Audio
- Ustawienia
- Pomoc

i przejdź do interesującej cię kategorii. W grupie ‘Mój dom’ możesz sprawdzać status i sterować urządzeniami domowymi.

W grupie ‘Audio’ znajdziesz odtwarzacz, wiadomości, radia internetowe, podcasty, muzykę oraz audio książki.

W grupie ‘Ustawienia’ znajdziesz kategorię ‘Zamiana tekstu na mowę’. Możesz tutaj zmienić głos asystentki (do wyboru są różne głosy kobiet i mężczyzn). Możesz też zmienić szybkość i ton mowy.

W grupie “Pomoc” możesz sprawdzić wersję systemu, informacje o sieci, status systemu oraz strony pomocy.

Pamiętaj, że radia, wiadomości i podcasty są pogrupowane po ich typie, na przykład radia informacyjne, radia muzyczne, wiadomości z kraju i ze świata, podcasty o biznesie, podcasty informacyjne.

## Przyciski skróty
> W trybie sterowania bez monitora niektóre przyciski pełnią role skrótów do funkcjonalności w celu umożliwienia szybkiego nawigowania.

![Pilot do asystenta](/img/en/remote/remote_special_keys.png)

## Sterowanie odtwarzaczem

W tym trybie (sterowanie bez monitora) uruchomienie audio powoduje automatyczne przejście do sterowania wbudowanym odtwarzaczem. Dzięki temu po włączeniu wybranego audio możemy od razu kontrolować jego odtwarzanie, działają tu pojedyncze naciśnięcia przycisków oraz ich długie przytrzymanie:

![Pilot do asystenta](/img/en/remote/remote_audio_controle.png)
